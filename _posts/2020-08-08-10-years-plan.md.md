---
layout: post
title: برنامه ده ساله
---

### برنامه‌ی ۱۰-ساله برای یک زندگی شگفت‌انگیز 

آدم‌ها اکثر مواقع کاری که در یک روز می‌توانند انجام بدهند را بیشتر از واقعیت تخمین می‌زنند. هر چقدر ما زمانی که در یک روز داریم را بیشتر از واقعیت تخمین می‌زنیم، تمایل داریم کاری را که در یک ماه، یک سال و یک دهه می‌توانیم انجام دهیم را کمتر تخمین بزنیم.

این حقیقت که آینده قطعی نیست و ما نمی‌توانیم پیش‌بینیش کنیم باعث شده دچار نوعی کوته‌بینی بشویم. اگر در زندگی می‌خواهیم به چیزی برسیم، قدم اول این است که با خودمان درباره چیزهایی که می‌خواهیم صادق باشیم و آن‌ها را بنویسیم. نوشتن اهدافی که داریم خیلی مهم است. اگر شما فقط به اهداف خود در ذهن‌تان فکر کنید، هیچ مدرک فیزیکی‌ای ندارید که بتواند شما را پایبند نگه دارد. اما وقتی آن‌ها را می‌نویسید، دیگر پنهان نیستند و تنها کاری که برای اتفاق افتادنش باید بکنید این است که شروع کنید و به سمتش حرکت کنید.

اولین باری که من شروع به نوشتن خواسته‌هایم کردم، حدود ۵ سال پیش بود و مدتی بعد از نوشتنش، به کلی فراموش کردم که همچنین یادداشتی هم دارم. تا این که یک روز به صورت اتفاقی دفترچه را باز کردم و دیدم چیزهایی که روزی آرزو کرده بودم الآن زندگی می‌کنم. لحظه‌ای که مشغول زندگی کردن آن هدف بودم، متوجه نبودم که روزی آن زندگی را می‌خواستم. این اتفاق بار دیگر هم برای من افتاد. لحظه‌ای که آن اهداف را داشتم، فکر می‌کردم خیلی سخت هستند. ولی بعد مشاهده این که با تقریب خوبی اتفاق افتادند این امید را پیدا کردم که باقی هم روزی به حقیقت می‌پیوندند.

حال برای اینکه برای برنامه ۱۰-ساله خودتان ایده بگیرید، می‌توانید از پرسیدن این سؤال‌ها از خودتان شروع کنید. اگر با پارتنرتان زندگی می‌کنید، حتی می‌توانید با هم به این سؤال‌ها جواب بدهید.

- در چنین روزی ۱۰ سال آینده زندگی‌تان به چه شکلی است؟
- در حال انجام چه کاری هستید؟
- کجا زندگی می‌کنید؟ با چه کسی زندگی می‌کنید؟
- حیوان خانگی دارید؟
- در چه مدل خانه‌ای زندگی می‌کنید؟ خانه‌تان چه شکلی است؟
- چه مدل لباس‌هایی می‌پوشید؟
- شغل‌تان چطور و چی است؟
- در حال خواندن یا درست کردن چه هستید؟
- سلامتی‌تان در چه حالی است؟
- در چنین روزی ۱۰ سال بعد یک روز زندگی‌تان از صبح تا وقت خواب به چه شکلی است؟

بعد از این که برنامه‌تان را خلق کردید، پیشنهاد می‌کنم مرتب و یادداشتش کنید. همچنین تاریخی مشخص کنید که گاهی برنامه‌تان را به‌روزرسانی کنید. این اتفاق می‌تواند از سالی دو بار تا حتی هر روز باشد. من معتقدم که حتی اگر به طور خودآگاه کاری برای برنامه‌تان نکنید، فکر کردن به چیزهایی که می‌خواهید و نوشتنش مفید است. البته که اگر کاری در جهتش انجام بشود خیلی بهتر است.

من هم به شما پیشنهاد می‌کنم در اولین فرصت دفتر و قلم بردارید و شروع به جواب داد سؤال‌ها بکنید. حتی لازم نیست فقط به این سؤال‌ها جواب بدهید، اجازه بدهید تصوراتتان آزاد باشند. شما هر زمان که بخواهید می‌توانید برنامه‌تان را تغییر را دهید. برنامه همیشه در خدمت شما است. مهم‌ترین نکته درباره برنامه شما، داشتن یک برنامه است. داشتن یک برنامه شما را به سمت عمل می‌کشد.

برنامه من برای ۱۰ سال آینده به طور خلاصه این است که می‌خواهم کار خودم را داشته باشم، یک حیوان خانگی داشته باشم، موتورسواری یاد بگیرم و چندین سفر را هر سال تجربه کنم. برنامه شما چیست؟

برگرفته از:

https://medium.com/@thematthewkent/your-10-year-plan-for-a-remarkable-life-f65d661c0594
